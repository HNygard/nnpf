23.4.2016

I mediene fremstilles det som at politiet jager narkomane. Dette er ikke riktig | Jan Erik Bresil

I mediene fremstilles det som at politiet jager
narkomane. Dette er ikke riktig | Jan Erik Bresil
Jan Erik Bresil leder, Norsk Narkotikapolitiforening Oslo
Oppdatert: 14.apr. 2016 14:46
Publisert: 14.apr. 2016 14:46

FOTO: jon­are berg­jacobsen2
Aftenposten stiller 12. april spørsmål ved en økning i antallet personer som straffes for bruk og
besittelse av små mengder narkotika.
Det å se på slike statistikker uten å forstå hva som ligger bak, gir et svært misvisende resultat.

Gode grunner til politiarbeidet
I det forebyggende politiarbeidet er det en grunnpilar at det eksisterer en oppdagelsesrisiko hvis man
starter med narkotika. Det finnes flere gode grunner til at politiet jobber aktivt, også inn mot
narkotikabrukere.
En grunn kan være bekjempelsen av åpne rusmiljø.
Norsk narkotikapolitiforenings medlemmer kjenner seg ikke igjen i beskrivelsen av at miljøet var mer
oversiktlig da flere hundre misbrukere var samlet på «Plata».
Det skapte utrygghet for befolkningen og turister.
http://www.aftenposten.no/meninger/debatt/I­mediene­fremstilles­det­som­at­politiet­jager­narkomane­Dette­er­ikke­riktig­­Jan­Erik­Bresil­8429733… 1/4

23.4.2016

I mediene fremstilles det som at politiet jager narkomane. Dette er ikke riktig | Jan Erik Bresil

Det er ingen tvil om at det nå er vanskeligere for mindreårige å finne narkotikaselgere når de
ankommer Oslo S og ikke er kjent i byen.

Jan Erik Bresil.

Privat
Det synlige narkotikamiljøet, som besto av flere hundre personer utenfor Oslo S, er nå blitt betydelig
mindre og mer gjennomsiktig.
Dette gjør at mindreårige som leter etter miljøet, blir synligere og lettere fanget opp av politiet. Kanskje
gjør det også at en tyngre misbruker som ikke er kjent i Oslo, får tenkt seg om en ekstra gang mens
han eller hun leter etter Brugata.

Bidrar til alvorlig kriminalitet
Åpne rusmiljøer bidrar også til annen alvorlig kriminalitet. Det siktes ikke til vinningskriminalitet for å
finansiere rusmisbruk, men til stygge voldsepisoder, ran og så videre.
Narkotikaselgere i Brugata og på Vaterland står bak svært alvorlige voldshandlinger og ran.
Bare den siste tiden har det vært flere stygge knivslagsmål hvor uskyldige forbipasserende er
blitt utsatt for fare.
Polititjenestemenn er blitt truet på livet av disse selgerne, med kniv og trusler om skytevåpen.

Bortvisninger
I bekjempelsen av slike åpne rusmiljøer har politiet i lengre tid dreid reaksjonene mot bortvisninger av
de tyngste misbrukerne som et alternativ til pågripelser.
http://www.aftenposten.no/meninger/debatt/I­mediene­fremstilles­det­som­at­politiet­jager­narkomane­Dette­er­ikke­riktig­­Jan­Erik­Bresil­8429733… 2/4

23.4.2016

I mediene fremstilles det som at politiet jager narkomane. Dette er ikke riktig | Jan Erik Bresil

Dette er et mye mildere tiltak som gjør at brukeren ikke blir anmeldt så lenge han eller hun følger
politiets ordre om bortvisning.
En typisk situasjon kan for eksempel være når en person er ruset og truende mot forbipasserende.
Politiet vet at hvis de sjekker i lommen til en sliten misbruker, så vil de finne narkotika.
Bortvisningen skjer gjerne før man kommer til dette punktet.
De ganger politiet faktisk ser narkotikaen, må man selvfølgelig anmelde dette.
I mange av disse besittelsessakene er det også snakk om salg av narkotika. Misbrukere som kjøper
narkotika den ene dagen og selger den neste.
Det er fra et samfunnsperspektiv viktig at bruk og besittelse av narkotika blir anmeldt jevnlig
Det har også i mange år vært en trend at narkotikaselgere kun har små brukerdoser med seg og
gjemmer depotet litt unna. Dette slik at man kan unnskylde seg med at det var til eget bruk og få
reduserte straffer.
Dette brukes i dag kynisk av tunge organiserte narkotikamiljøer, som også utnytter barn og unge til
slike handlinger.

Informasjon om salgsledd og bakmenn
At politiet får kunnskap om de tyngste organiserte kriminelle gjennom å jobbe blant gateselgerne og
misbrukere, er også selvsagt riktig. Det sier seg selv at observasjoner, muntlig informasjon og bevis fra
telefoner kan peke ut salgsleddet og bakmenn.
Det er derfor helt naturlig at man får en parallell økning på de tyngre og mindre tunge narkotikasakene.
Alternativet til dette er mer overvåking, flere utradisjonelle metoder, flere politiressurser og dyrere
etterforskninger.

Samfunnsperspektiv
Norge ligger i verdenstoppen i minst misbruk av narkotika blant barn og unge. Av dem som anmeldes
for bruk og besittelse av narkotika, er flere mindreårige. Her brukes slike saker til å starte
urinprøvekontrakter og til å informere barnevernet og helsevesenet om mennesker som har behov for
hjelp. Mange ungdommer avdekkes hvert år av politiet på denne måten.
Flere rusmisbrukere er foreldre til små barn.
Det er fra et samfunnsperspektiv viktig at bruk og besittelse av narkotika blir anmeldt jevnlig, også når
det gjelder de tyngste misbrukerne.
Samfunnet vårt bygger mye av sin forebyggende innsats rundt vandelssjekk og rulleblad. Det er viktig
http://www.aftenposten.no/meninger/debatt/I­mediene­fremstilles­det­som­at­politiet­jager­narkomane­Dette­er­ikke­riktig­­Jan­Erik­Bresil­8429733… 3/4

23.4.2016

I mediene fremstilles det som at politiet jager narkomane. Dette er ikke riktig | Jan Erik Bresil

at narkotikasaker blir anmeldt og registrert på rullebladet. Dette opp mot behandling av førerkort,
våpensøknader osv.
Ingen av oss ønsker en hasjrøykende eller pillemisbrukende person som skolebussjåfør, eller som
omsorgsperson for våre barn i barnehagen
Vandelsattester brukes til å verne utsatte arbeidsplasser som ambulansesjåfører, forsvaret og piloter.
Ingen av oss ønsker en hasjrøykende eller pillemisbrukende person som skolebussjåfør, eller som
omsorgsperson for våre barn i barnehagen.
Det å belyse barnevernets sak kan være et formål med politiets etterforskning da. Hvis politiet slutter å
anmelde de tyngste rusmisbrukerne, vil for eksempel barnevernet kunne konkludere med at de er ute
av miljøet i mangel av nye saker. Personer med store rusproblemer vil kunne få tilbake førerkort og
søke vernede jobber før de er rusfrie.

Tvungen rusbehandling i stedet?
Den siste tiden er det blitt fremstilt i mediene som at politiet jager narkomane. Dette er ikke riktig.
Politiet har sine oppgaver i samfunnet og må bruke de virkemidler loven gir i dette
arbeidet.Trygghetsfølelsen til befolkningen og forebygging av uønskede hendelser som skyldes
rus, er en politioppgave.
Å hjelpe de tyngste misbrukerne er ikke alene politiets jobb. Helsevesenet og sosialtjenesten er
hovedansvarlig for å hjelpe disse ut av rusmisbruket.
En aktuell problemstilling som kan diskuteres, er om forelegg er den riktige reaksjonen i alle slike saker,
selv om reaksjonen på rullebladet er viktig. I fremtiden kan for eksempel politiet få hjemmel til å
pålegge tvungen rusbehandling i stedet for forelegg i noen slike saker.
På Twitter: @jebresilFå med deg debattene hos Aftenposten meninger på Facebook og Twitter.Her
startet debatten:

http://www.aftenposten.no/meninger/debatt/I­mediene­fremstilles­det­som­at­politiet­jager­narkomane­Dette­er­ikke­riktig­­Jan­Erik­Bresil­8429733… 4/4

